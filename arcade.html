<!doctype html>
<html>
  <head>
    <title>Arcadegame p5.js Project 1 2020/2021</title>
    <link rel="stylesheet" type="text/css" href="style.css">
  </head>
  
  
  <body>
    
   <h2>Arcadegame in P5.js</h2>
    <p>
      In de eerste periode dit jaar hebben Inge en ik een arcadecontroller gemaakt en een arcadegame gemaakt in p5.js. Het doel was om deze arcadegame te kunnen spelen op jouw eigen arcadecontroller.
      <br>
      Het doel van onze arcadegame is om de vos zo snel mogelijk door de maze te krijgen en tegelijkertijd zo veel mogelijk kippen te verzamelen voor zijn avondeten. Als je uiteindelijk aan het einde van de maze bent gekomen, wordt er een score berekend gebaseerd op de hoeveelheid kippen die je hebt verzameld en de tijd die je er over hebt gedaan om bij de uitgang te komen.
      De arcadecontroller bestaat uit een Raspberry Pi waar RetroPie op geïnstalleerd is. 
      <br>  
      <br>
      Het bedenken en maken van de game ging redelijk makkelijk. (Na elk jaar een project met p5.js gedaan te hebben, zou dat ook wel moeten eigenlijk). Inge heeft zich in het begin vooral beziggehouden met pixelart voor de game en de animatie van de vos, terwijl ik een manier bedacht om (relatief) makkelijk van area te kunnen switchen in de maze. In mijn geval is dit redelijk "over-engineered" geworden, maar dit werkte eigenlijk perfect, terwijl andere manieren minder betrouwbaar waren.
      Daarna kwam het vooral aan op de maze designen en dat vertalen naar code. We vonden een afbeelding van een maze op Google Images en hebben die verdeeld in 9 "stukken". Deze stukken zijn de 9 delen van onze maze geworden. Inge ging de maze bouwen, terwijl ik de collision detection probeerde uit te vogelen voor de heggen van de maze. We hadden namelijk bedacht dat de vos halverwege de heg moet kunnen lopen, zodat er een perspectief ontstaat.
      Ik weet niet waarom, maar de collision detection duurde (als altijd) het langste van alles. Misschien komt het door de vos die een animatie had, of iets anders, maar die collision detection wou maar níét werken. Tegen de tijd dat ik iets had wat soortvan ok werkte, was de halve maze al af en waren de kippen al geïmplementeerd.
      Toen de collision detection soortvan werkte, ben ik me gaan richten op de hardware: de Raspberry Pi en de arcadeknoppenset. We hadden de eerste les ICT van dit project al RetroPie geïnstalleerd, dusdat hoefde niet meer. De knoppen en joystick zijn aan de Raspberry Pi verbonden via een PicadeX hat. Zo kan je alles direct inpluggen en ziet de Raspberry Pi de knoppen/joystick als een toetsenbord. De behuizing bestaat uit een kartonnen doos, waar gaten in zijn gesneden voor de knoppen/joystick.
      Inge heeft er nog op getekend, zodat het er niet zo saai uitziet. Toen dit klaar was, moest er nog een klein stukje maze gebouwd worden en in een aantal delen moesten er nog kippen toegevoegd worden.
    </p>
    <p>
      Ik vond zelf dat dit project best goed ging. Dit is een van de weinige projecten waarbij ik het gevoel heb dat het eindproduct echt af is. Er was nog sprake van een 2e level, waar je een gans moest raken met de verzamelde kippen, maar we kwamen er vroegtijdig achter dat we daar geen tijd meer voor hadden. De samenwerking ging ook goed vind ik. Het enige echte probleem is dat samen aan een project moeilijk is in p5.js. Je kan namelijk niet tegelijk aan een project werken, maar je moet een kopie maken van het project van de ander en dan kan je daarin werken.
      Dit zorgt er echter wel voor dat je niet altijd in de meest up-to-date versie van je project werkt. Ik begrijp wel dat het moeilijk zou zijn om deze functie te implementeren in p5.js, maar het zou wel fijn zijn als het zou kunnen.
    </p>
    <p>
      De code in <a href="https://github.com/THeerze/ICT-in-de-Wolken/tree/master/PongOnline">GitHub</a>
       en in de <a href="https://editor.p5js.org/Halleluja/sketches/C9z1yw9pt">p5.js web editor</a>
    </p>
     
    <p>
      <a href="index.html">Terug</a>
    </p> 
  
  </body>
</html?
